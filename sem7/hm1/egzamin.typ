#set page(paper: "a4", margin: 3cm)

#align(center)[
  #text(size: 17pt)[ *_Historia Matematyki I_* – Egzamin ]\
  #text(size: 15pt)[ Stanisław Bitner ]\
]

= 1

_
Proszę podać co najmniej trzy hipotezy na temat powstania sześćdziesiątkowego
systemu liczbowego.
_

Podczas wykładu zostały wymienione następujące hipotezy:
+ System sześćdziesiątkowy mógł powstać w wyniku spotkania kultur używających
  systemów dziesiątkowego i dwunastkowego. Największy wspólny dzielnik tych
  dwóch liczb to właśnie sześćdziesiąt.
+ Istnieje wygodny sposób liczenia do sześćdziesięciu, który używa dwóch
  dłoni. Sposób ten został szczegółowo omówiony podczas wykładu.
+ Liczba sześćdziesiąt ma dużo dzielników.
+ System pochodzi od wspólnej miary liczby 10 oraz ułamków $1/2,1/3,2/3,1/6$.
Spośród tych hipotez za najprawdopodobniejsze uważam pierwsze dwie.

= 2

_
Uczeni egipscy i babilońscy posługiwali się dokumentami ze spisami wartości
niektórych funkcji. Proszę podać po jednym przykładzie tego typu z obu krain
i wyjaśnić, do czego były wówczas używane.
_

Przykładem egipskiego spisu wartości może być pochodzący z około 1550 roku
p.n.e. Papirus Rhinda. Zawiera on wartości ułamków $2/n$ dla $n in {3 .. 101}$,
$1/n$ dla $n in {1 .. 9}$, a także wzór na objętość cylindra dla
przybliżonej wartości liczby $\pi = 3.16$.
Przykładem spisu wartości funkcji wykonanego przez uczonych babilońskich może
być tabliczka Plimpton 322 pochodząca z XVIII wieku przed naszą erą.
Zawiera ona tablicę trygonometryczną dla kątów od $45 degree$ do $59 degree$
zwiększających się o około $1 degree$.

= 3

_
Twierdzenie o odcinkach proporcjonalnych nosi w Polsce nazwę twierdzenia
Talesa, ale autorstwo Talesa jest bardzo wątpliwe. Proszę podać co najmniej dwa
fakty matematyczne przypisywane Talesowi.
_

Talesowi przypisuje się następujące twierdzenia:
- Średnica dzieli koło na dwie równe części;
- Kąty przy podstawie trójkąta o równych ramionach są równe;
- Kąty naprzeciwległe i kąty odpowiadające, powstałe w wyniku przecięcia dwóch
  prostych równoległych są równe (w pełni udowodnione w Elementach Euklidesa);
- Dwa trójkąty o równym boku i równych kątach leżących przy tym boku są takie
  same (przystające);
- Kąt oparty na średnicy jest kątem prostym.

= 4
_
Proszę podać dwa przykłady nowych osiągnięć matematyki epoki renesansu
w zakresie algebry i nazwiska związanych z nimi matematyków tego okresu.
_

Rafael Bombelli ,,wynalazł" liczby zaspolone.

Scippione del Ferro wyprowadził algebraiczne wzory na pierwiastki trzeciego
stopnia. Wzory te nazywane są wzorami Cardano, który -- jak się przyjmuje -- je
wyłudził, obiecując, że nie wyjawi ich światu. Ferrari, uczeń Scippione,
rozwiązał równanie czwartego
stopnia.

= 5

_
Proszę wyjaśnić, na czym polegał problem kwadratury koła.
_


Za pomocą podstawowych przyborów, takich jak cyrkiel i linijka bez podziałki,
nie da się skonstruować koła i kwadratu o jednakowych polach.

Problem pojawił się w drugiej księdze Elementów Euklidesa, po pokazaniu przez
autora, że dla dowolnego wielokąta da się skonstruować jego kwadraturę.


= 6

_
W jakich regionach geograficznych doszło do styku Europy łacińskiej ze światem
Islamu? Jakie to miało znaczenie dla rozwoju nauki europejskiej?
_


Styk Europy łacińskiej ze światem Islamu nastąpił na Półwyspie Iberyjskim,
Sycylii i Bliskim Wschodzie (wyprawy krzyżowe). Umożliwiło to transfer wiedzy,
m.in. tłumaczenia dzieł starożytnych Greków, rozwiniętej matematyki,
astronomii, medycyny i filozofii. Kontakty te zapoczątkowały renesans XII wieku
i przyczyniły się do rozwoju nauki w Europie, m.in. dzięki arabskim przekładom
i pośrednictwu w zachowaniu dorobku antycznego.

= 7

_
Proszę podać przynajmniej dwa nazwiska badaczy, którzy w pierwszej połowie XVII
wieku zajmowali się problemem mierzenia objętości figur obrotowych i opisać
krótko ich osiągnięcia.
_

Bonaventura Cavalieri -- opisał zasadę Cavalieriego (odkrytą przez Archimedesa)
do obliczania objętości brył przestrzennych.

Evangelista Torricelli -- opisał róg Gabriela (trąbkę Toriccelliego), który ma
nieskończoną powierzchnię zewnętrzną, ale skończoną objętość.

= 8

_
Czym była ,,Republika listów”, powstała w pierwszej połowie XVII w.? Proszę podać nazwisko założyciela oraz co najmniej trzech jego korespondentów. Jaki wpływ wywarła na dalszy rozwój matematyki?
_

Była to międzynarodowa społeczność uczonych, oparta na wymianie
korespondencji. Jej założycielem był Marin Mersenne, który prowadził
korespondencję z między innymi Pascalem, Fermatem, Kartezjuszem, Hyugensem
i Galileuszem. Organizacja zaczęła się kształtować około 1623, natomiast w 1635
liczyła już około 140 osób i przyczyniła się do powstania _the Royal Society of
London_ w 1660.

Wpływ na rozwój matematyki i nie tylko, jaki organizacja miała, był
ogromny. Był to tak naprawdę jedyny ówczesny sposób na wymienianie się
obserwacjami i korygowanie nawzajem swoich błędów.

= 9

_
Proszę wymienić główne różnice w podejściu do rachunku różniczkowego u Newtona
i Leibniza, wskazać zalety i wady obu podejść.
_


Newton rozwinął rachunek różniczkowy w kontekście mechaniki, opierając się na
idei _fluksji_ (zmian w czasie), z intuicyjnym, lecz ograniczonym do funkcji
czasu podejściem i mało wygodną notacją z kropkami. Leibniz zaproponował
abstrakcyjne podejście z różniczkami $d x,d y$, wprowadzając elegancką
notację $(d y)/(d x)$ , która jest używana do dziś i świetnie współgra
z całkami. Wadą Leibniza było początkowo kontrowersyjne pojęcie nieskończenie
małych. Obecnie ta wada nie istnieje.


= 10

_
Proszę opisać co najmniej jeden kombinatoryczny problem, rozważany przed XVIII
w., którego analiza przyczyniła się do rozwoju teorii prawdopodobieństwa.
_

Paradoks kawalera de Méré -- wskaż bardziej prawdopodobne zdarzenie:
- wyrzucenie co najmniej jednej szóstki, rzucając kostką czterokrotnie;
- otrzymanie co najmniej jednej podwójnej szóstki rzucając parą kostek 24 razy.

Prawdopodobieństwo pierwszego zdarzenia: $1−(5/6)^4$.

Prawdopodobieństwo drugiego zdarzenia: $1−(35/36)^24$.

Okazuje się, że zdarzenie pierwsze jest bardziej prawdopodobne, podczas gdy
autor problemu sądził, że oba zdarzenia są równie prawdopodobne, co zresztą
całkiem sensownie opisywał.
